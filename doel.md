---
layout: page
title: Ons Doel
subtitle:
---

<h2> Primaire doel </h2>

<div align="justify">
Het primaire doel van het NEUROTREND onderzoek is om met hersenscans het verloop van een depressie te voorspellen. Ook willen we beter begrijpen waarom sommige mensen reageren op een behandeling voor depressie, terwijl voor andere, dezelfde behandeling niet helpt. Dit zullen we doen door zogeheten MRI-gebaseerde biomarkers te identificeren. Deze zogenoemde MRI-gebaseerde biomarkers zijn fysiologische veranderingen of bevindingen in de hersenen die we kunnen waarnemen aan de hand van MRI-scans. Denk hierbij aan het volume, de activiteit en de connecties van en tussen verschillende hersendelen. Daarnaast zal ook de ernst van de depressie periodiek worden afgenomen zodat we de effectiviteit van de behandeling kunnen bepalen. Door de MRI-gebaseerde biomarkers en effectiviteit van de behandeling te combineren hopen we voorspellingen te kunnen doen voordat een behandeling wordt ingezet.
</div>

<h2> Secundaire doelen </h2>

<div align="justify">
De volgende secundaire doelen zijn opgesteld voor het NEUROTREND onderzoek. Deze kunnen bijdragen aan het beantwoorden van de hoofdvraag maar zullen ook inzicht geven in de relaties tussen MRI-biomarkers en depressiesubtypes en -symptomen. 
</div> 


<ul><div align="justify">
<br><li>Correlaties vinden tussen psychiatrische uitkomstmaten en de ernst van de depressie: Door middel van vragenlijsten en (medische) geschiedenis verkrijgen wij informatie die bijvoorbeeld de eigenschappen van de depressie en de patiënt beschrijven, zoals symptomen en ernst. Deze informatie kunnen wij correleren aan bevindingen of veranderingen van de hersenen op de MRI scan. </li>


<br><li>Correlaties vinden tussen cognitieve uitkomstmaten en de ernst van de depressie: Door middel van cognitieve tests verkrijgen wij gegevens over de cognitieve eigenschappen van de patiënt. Een aantal voorbeelden zijn eye-tracking-, emotiecontrole- en geheugentests. Deze informatie kunnen wij correleren aan bevindingen of veranderingen van de hersenen op de MRI scan.</li>
</div></ul>
